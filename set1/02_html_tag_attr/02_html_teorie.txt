
Ce este HTML, tag-uri, atribute, forma tag




Prima pagina

Paginile web sunt construite folosind 2 tehnologii de baza: HTML si CSS

HTML ofera posibilitatea de a adauga continut, simplu text, imagini, tabele, liste, link-uri fara a face prea mult pentru a le stiliza si aseza in pagina.

CSS se ocupa de stilizare, asta insemnand setarea proprietatilor pentru elementele HTML din document: dimensiune, asezare in pagina, culoare, font, background si multe altele.

HTML este prescurtarea de la HypeText Markup Language, care pe scurt semnifica limbaj care marcheaza continutul unui document.

CSS provine de la Cascade Style Sheet insemnand foi de stiluri care se aplica in ‘cascada’. Cascade aici inseamna ca toate regulile dintr-o foaie de stiluri se aplica de la prima pana la ultima. Daca un element e stilizat de 2 ori, ultima stilizare are prioritate. 

Mai multe detalii despre cascade si specificity

(https://developer.mozilla.org/en-US/docs/Web/CSS/Cascade)

Mai exista o posibilitate de aplicare a ideii de cascada. Unele proprietati au posibilitatea sa fie mostenite de elementele descendenti.
Adica daca este setata pentru un element HTML parinte, acea proprietate se va aplica si pentru elementele descendenti (se aplica in cascada asupra descendentilor).

Mai multe referitor la mostenire (inheritance) pe site-ul MDN
(https://developer.mozilla.org/en-US/docs/Web/CSS/Inheritance)

Cele doua limbaje sunt independente. Ca regula generala nu vom scrie CSS in interiorul unui fisier HTML (desi se poate). Vom cauta sa le tinem separate.

Deoarece nu se poate aplica CSS decat pentru elemente HTML mai intai se studiaza limbajul HTML.


//////////////////////////////

Termeni folositi pentu limbajul HTML



Vom intalni adesea termenii de element, tag(eticheta) si atribut.

Elemente
Elementele HTML sunt componenetele sau obiectele dintr-un document HTML. Ne vom referi la ele dupa cum este si rolul lor. Titluri (headings), paragrafe(paragraphs), imagini(images), liste(lists), link-uri (links). Pot fi elemente care sa contina alte elemente. Cele din interior se cheama ‘nested’, in romana vom incerca sa le denumim doar descendenti. Nest inseamna cuibar dar nested are semnificatia de a contine ceva la modul general, e o analogie la modul cum pasarile stau in interiorul cuibului. Elementele “cuib” le vom denumi elemente parinte (parent element, parent node) iar cele din interiorul elementului parinte se vor chema descendenti (children, child nodes)

Tot timpul vom avea de a face cu aceasta ierarhie. Elementul body va fi parinte pentru toate elementele din document iar un element section sau main va contine paragrafe, titluri, imagini etc.

Tag-uri
 Elementele sunt create folosind tag-uri (etichete). Un tag are forma <nume-tag>

In mod normal vom avea elemente sub forma
<tag>...continut text ...</tag>
de exemplu paragrafe

<p>Un paragraf</p>

Partea de la inceput <tag> se numeste ‘tag de deschidere, iar partea de final, </tag>, se numeste tag de inchidere. Diferenta e data de existenta simbolului slash ‘/’.

Nu toate elementele au tag de inchidere. Acolo unde nu exista text se poate fara tag de inchidere, de exemplu pentru imagini:

<img src=”imagine1.jpg” />

Simbolul slash folosit in tag-ul de deschidere simbolizeaza ca se si inchide, nu mai e nevoie de un tag de inchidere dedicat.

Obs
Un astfel de element care nu are decat tag de deschidere nu poate fi parinte pentru alte elemente, nu are unde sa le contina. Descendentii pot fi adaugati doar intre tag-ul de deschidere si cel de inchidere nu in atribute.

Atribute
Desi tag-ul <img> nu are tag de inchidere, si nici informatii text, are insa o alta componenta care ajuta la adaugarea imaginii si anume atributul ‘src’.
In elementul imagine

<img src =”imagine1.jpg” />

exista o componenta atribut src cu valoarea “imagine1.jpg”. 

Informatia necesara pentru afisarea unui element imagine e redusa, doar numele fisierului imagine, deci se prefera inserarea informatiei direct in interiorul tag-ului folosind un atribut, in acest caz atributul “src” (source). Asta inseamna si faptul ca neavand continut care sa fie delimitat de tag-ul de inchidere, tag-ul de inchidere nu mai este necesar.

Atributul are astfel un nume (src) si o valoare (imagine1.jpg).
 src = “imagine1.jpg”. 

Pot fi mai multe atribute intr-un tag. Doar pentru exemplificare se poate folosi un atribut mai vechi ‘width’. 
Obs: Atributul width nu mai este folosit acum, rolul lui a fost preluat de proprietatea CSS width. 

Atributul width poate seta latimea imaginii:

<img src = “imagine1.jpg” width = “320” />

permite setarea latimii imaginii la 320 pixeli

Putem avea atribute si in tag-urile obisnuite, cele cu tag de inchidere

De exemplu pentru link-uri
<a href = “http://www.w3schools.com”>
Invata HTML </a>

Aici continutul care se afla in interiorul tag-ului va fi textul vizibil pentru link “Invata HTML” dar link-ul propriu-zis este stocat in atributul href care contine adresa unde trimite link-ul, “http://www.w3schools.com”

Astfel forma generala pentru un tag este:

<tag attr1 = ” val1 ” attr1 = ” val2 ”...> 
  ...contintut text, imagine sau alte elemente HTML
</tag>

sau

<tag attr1 = “val1” attr2 = “val2” />
